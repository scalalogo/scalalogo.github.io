---
layout: default
---

# Witaj na stronie ScalaLogo!

Tutaj w przyjemny sposób nauczysz się podstaw programowania. Tutoriale zainspirowane są [językiem programowania Logo](https://pl.wikipedia.org/wiki/Logo_(j%C4%99zyk_programowania)), którego niektóre możliwości zostały przystowane do [Scali](https://www.scala-lang.org/). Dzięki temu, dobrze się bawiąc, nauczysz się podstaw nowoczesnego, popularnego języka programowania, tworząc obrazki przy pomocy tzw. "grafiki żółwia" (ang. _turtle graphics_)!

Grafika żółwia jest powszechnie używana jako wprowadzenie do programowania, zwłaszcza dla dzieci. Żółw jest jakby małym robotem (przedstawionym jako trójkąt), który porusza się według Twoich poleceń i zostawia za sobą ślad, co możesz wykorzystać do narysowania wszystkiego, co tylko chcesz.

## Wstęp

Tutoriale bazują na małym środowisku napisanym w Scali, które zostało stworzone, żeby umożliwić rysowanie grafik żółwia w sposób podobny tego dostępnego w Logo. Są wzbogacone o przykłady dzięki [ScalaFiddles](https://scalafiddle.io/). Każdy przykład to fragment kodu - rezultaty jego uruchomienia możesz zobaczyć zaraz obok, po prawej stronie. Nic się jednak nie stanie bez Twojego działania. Poniżej powierzchni do rysowania znajdują się przyciski do zarządzania, dzięki którem możesz:

* regulować, jak długo trwa jedna akcja, obok <i class="fa fa-clock-o"></i> (im wyższa liczba tym wolniej porusza się żółw),
* sprawić, by żółw wykonywał kolejne akcje pod rząd (zgodnie z kodem po lewej stronie) za pomocą <i class="fa fa-play"></i> lub zatrzymać go dzięki <i class="fa fa-pause"></i>,
* kazać żółwiowi wykonać jedną akcję (ruch, obrót itd.) za pomocą <i class="fa fa-step-forward"></i>,
* ukryć lub pokazać żółwia za pomocą <i class="fa fa-low-vision"></i>.

Kod można modyfikować. Jeśli wprowadzisz do niego jakieś zmiany lub chcesz go po prostu uruchomić jeszcze raz, kliknij przycik _Run_ znajdujący się nad kodem. Zawsze możesz też przywrócić pierwotną wersję kodu przy pomocu przycisku _Reset_. To jedynie wycofa wszystkie zmiany wprowadzone przez Ciebie w kodzie - aby zresetować również aplikację, kliknij _Run_.

Po uruchomieniu kodu możesz zobaczyć wiadommość po angielsku: _Too many actions!_. Oznacza to, że Twój kod stworzył więcej niż dopuszczoną liczbę akcji. Jeśli zobaczysz taką wiadomość, Twój kod najprawdopodobniej zawiera nieskończoną pętlę lub nieskończoną rekurencję (o pętlach i rekurencji dowiesz się więcej w kolejnych rozdziałach).

## Spis treści

1. [Wprowadzenie](/pl/1_introduction)
2. [Zmienne, wyrażenia warunkowe i pętle](/pl/2_language_basics)
3. [Funkcje](/pl/3_functions)
4. [Rekurencja](/pl/4_recursion)

<iframe height="620" frameborder="0" style="width: 100%; overflow: hidden;" src="https://embed.scalafiddle.io/embed?sfid=okXrWZp/22"></iframe>